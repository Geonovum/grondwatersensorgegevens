Beschrijving van de praktijkstandaard
=====================================

**Aanleiding**

Het initiatief van RWS WVL is om de vastlegging en uitwisseling van
niet-authentieke brongegevens (‘ruwe gegevens’) over grondwatermonitoring en het
proces van kwaliteitscontrole (QC) te uniformeren en standaardiseren. In de
Basisregistratie Ondergrond (BRO) zijn authentieke gegevens opgenomen die
(veelal) gebaseerd zijn op deze brongegevens. De standaarden van de BRO
beschrijven de vastlegging en uitwisseling van deze brongegevens (vooralsnog)
niet compleet.

**Doel**

RWS WVL heeft de behoefte geuit aan een praktijkstandaard voor de brongegevens
van grondwatermonitoring. Met een praktijkstandaard kunnen deze brongegevens op
uniforme wijze worden geregistreerd in de systemen van en uitgewisseld worden
tussen verschillende bronhouders (o.m. Rijkswaterstaat, provincies,
drinkwaterbedrijven, gemeenten), en kan het proces van kwaliteitscontrole
expliciet worden gestandaardiseerd. Dit is van nut; bijvoorbeeld bij een
terugmelding op gegevens in de BRO kan met de brongegevens nader onderzoek
worden gedaan, of kunnen de in de BRO opgenomen gegevens worden herberekend c.q.
herbepaald.
